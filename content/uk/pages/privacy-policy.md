---
title: 'Політика конфіденційності Zhovten Games'
description: 'Як Zhovten Games обробляє дані на сайті та в майбутніх сервісах.'
slug: 'privacy-policy'
date: 2025-11-07
lastmod: 2025-11-07
---

**Дата оновлення:** 07.11.2025

## 1) Хто ми і що це за сайт

Цей сайт — вхідна точка до мета-всесвіту гри Zhovten Games і використовується виключно в художніх та промоційних цілях. Це не реальний сервіс і не комерційний застосунок. Усі згадки організацій, подій і персонажів — вигадані.

Сайт призначено лише для користувачів 18+. Якщо вам не виповнилося 18 років, будь ласка, залиште сайт.

Правовласник: Жовтен Геймс (Zhovten Games).

## 2) Технології проєкту

Сайт зібрано статичним генератором Hugo; вихідний код і збірки ведемо через GitHub; хостинг/доставка/захист — Cloudflare (зокрема CDN, Workers і БД на рівні Cloudflare). Це стандартна технічна інфраструктура; вона може обробляти мережеві запити та тимчасові логи для забезпечення доступності та безпеки.

## 3) Що ми збираємо зараз

Ми не створюємо користувацьких обліковок і не збираємо персональні дані (ПІБ, e-mail, телефон тощо).

Для оцінки інтересу до сторінок застосовуємо знеособлену аналітику, у звітах якої видно лише агреговані дані за країнами/регіонами без IP-адрес і без точної геолокації. За використання VPN/проксі країна може відображатися неточно. Ми не намагаємося деанонімізувати користувачів і не зіставляємо метрики з особою відвідувача.

## 4) Запланований функціонал обліковок (Discord/Telegram)

Планується запуск добровільної авторизації через Discord та/або Telegram. Після її ввімкнення у Cloudflare-базі створюватиметься запис (наприклад: технічні ідентифікатори платформи, нік/логін, аватар/посилання на аватар, позначка статусу підписки на наші канали/сервер, дати створення/оновлення запису).

Така обліковка потрібна виключно для відкриття розділів «закритого тестування/новин» та автоматичної інтеграції з ігровим контентом (перевірка підписки/ролі та відповідний доступ до інтерактивів). Поки цей функціонал не використовується. Під час запуску ми оновимо цей розділ, додамо форму видалення обліковки та опишемо строки зберігання і точні поля даних.

## 5) Cookies та аналітика

Можуть застосовуватися технічні cookies/вебсховище, необхідні для роботи сайту та агрегованої аналітики. Ми не ведемо таргетованої реклами і не використовуємо профілювання.

## 6) Передача даних третім сторонам

Ми не продаємо і не передаємо персональні дані третім сторонам у маркетингових цілях. Технічні дані можуть оброблятися постачальниками інфраструктури (див. п.2) у межах надання послуг хостингу/безпеки.

## 7) Зовнішні майданчики

Ми безпосередньо працюємо та публікуємо матеріали на: LinkedIn, Discord, Telegram. Ці майданчики мають власні правила та політики конфіденційності. Якщо перелік сервісів буде розширено, ми чітко оновимо цей розділ.

## 8) Правові підстави та безпека

Обробка знеособлених метрик і технічних даних здійснюється на підставі законного інтересу власника сайту — підтримання працездатності та поліпшення контенту. Ми застосовуємо організаційні та технічні заходи для захисту інфраструктури проєкту.

## 9) Ваш вибір

Ви можете обмежити cookies і трекінг засобами браузера/розширеннями — сайт залишиться доступним, хоча частина функцій може працювати інакше. Після запуску обліковок з’являться інструменти керування обліковим записом (перегляд/видалення).

## 10) Зміни цієї політики

У міру розвитку проєкту (включаючи запуск авторизації) ми оновлюватимемо текст на цій сторінці із зазначенням дати.

## 11) Контакти

Питання з конфіденційності: [зв’язатися через LinkedIn](https://www.linkedin.com/company/zhovten-games/).
